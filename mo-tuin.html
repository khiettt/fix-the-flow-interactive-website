<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Motuin en Hoektuin</title>
    <link rel="stylesheet" href="https://webtins.github.io/look-and-feel-styleguide/styleguide-buurtcampuskrant.css">
    <link rel="stylesheet" href="styles/stylesheet.css">
</head>
<body>
    <div class="img-motuin">
        <img src="img/08871cee-d32b-4d8d-8a6c-2e7a5c34e796.JPG" alt="">
    </div>

    <div class="motuin-hoektuin">
        <h3>Motuin & Hoektuin: De groene verbinders van de Transvaalbuurt</h3>
    </div>

    <section class="section-motuin">
        <p>Het is een nazomermiddag in de Hoektuin en Sameena Safiruddin, een van de oprichters van deze groene oase in de stad, zet thee van zelfgepluktekruiden voor ons neer. Zij en Eelco Baarda, vaste vrijwilliger bij meerdere tuinen in Oost, vormen het kloppende hart van deze zeldzame stadstuin.</p>
        
        <p>Buurtcampus Oost en de Hoektuin en Motuin –de binnentuin van het Tugela85-gebouw –van stichting Tugela85 zijn groene buurtpartners. De tuinen hebben hun eigen programmering, en via de Buurtcampus houden HvA-studenten zich bezig met sociale cohesie, duurzaamheid en gezondheidin de buurt. Buurtbewoners tuinieren er; op vrijdagen lunchen ze samen. In de Motuinkamer heeft Eelco een groene bibliotheek geopend die op zaterdagen te bezoeken is. Op dinsdagen komen buurtbewoners samen in de Hoektuin om te tuinieren en thee te drinken.</p>

        <p>Sameena: ‘Eerder maakten buurtgenoten een elektrische Mobiele Tuinkar, en later kwam het idee om ook een buurttuin te maken. We kregen toestemming van de gemeente om er tulpen te planten. Inmiddels staan er kruiden, een vijgenboom, een pruimenboom, er zijn aalbesstruiken, Japanse wijnbesstruiken, bramen, frambozen, passiebloemen en heerlijk geurende rozensoorten. Het heeft alle elementen van een mini-voedselbos.’</p>

        <p>De tuin is een laagdrempelige ontmoetingsplek die de sociale cohesie vergroot. Sameena: ‘Iedereen is welkom. We noemen het ook wel ‘de hoektuin van de samenleving’. Mensen laten blijken dat ze de tuin erg waarderen door er cadeautjes achter te laten: een extra tuinstoel, een mooie pot met lavendelplanten, briefjes met bedankjes.’ Eelco: ‘Het iswetenschappelijk bewezen dat mensen in een groene buurt langer leven, gezonder zijn, en dat misdaadcijfers lager worden. Een tuin heeft een positieve invloed op de samenleving.’</p>

        <p>De buurt is blij met de tuin. Sameena: ‘De buurtbewoners die vanuit hun huisop de tuin kijken vinden het heel rustgevend en gezellig. De lucht wordt er ook gezonder van.’ Eelco vult aan: ‘En het geeft verkoeling tijdens de zomer.’ Sameena en Eelco zijn ambitieus als het gaat om de toekomst van de tuin. Sameena: ‘Alles is zo serieus en vierkant in de stad: we hebben meer organische vormen en kleuren nodig!</p>
    </section>

    <section class="info-motuin">
        <h3>Info Hoektuin & Motuin</h3>
    </section>

    <section class="thee-tuinieren">
        <p>Hoektuin –Thee & TuinierenElke dinsdag op de hoek van Tugelaweg naast het basketbalveld</p>
        <p>14.00 –16.00 Motuin–Lunch & TuinierenElke vrijdag in de Motuinkamer en binnentuin van Tugela8510.30 –14.00</p>
    </section>
</body>
</html>