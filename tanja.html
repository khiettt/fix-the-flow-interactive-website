<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Standsdeelvoorzitter</title>
    <link rel="stylesheet" href="https://webtins.github.io/look-and-feel-styleguide/styleguide-buurtcampuskrant.css">
    <link rel="stylesheet" href="styles/stylesheet.css">
</head>
<body>
    <div class="img-tanja">
        <img src="img/IMG-20241009-WA0020.jpg" alt="">
    </div>
    <div class="stadsdeel-voorzitter">
        <h2>In gesprek met stadsdeelvoorzitter Tanja Jadnanansing: een inspirerend gastcollege over rechtvaardigheid en bestuur</h2>
    </div>


    <section class="section-tanja">
        <h3>Tanja Jadnanansing, voorzitter van het bestuur in stadsdeel Zuidoost, geeft jaarlijks een gastles aan studenten Bestuurskunde tijdens het vak De Rechtvaardige Stad. Ze bespreekt haar visie op rechtvaardigheid en de rol van bestuurders in onze samenleving, en reflecteert op ervaringen en inzichten die ze graag doorgeeft aan studenten.</h3>
        
        <p>Het principe van rechtvaardigheid is de kern van Tanja’s gastcollege.‘Voor mij gaat het vooral over goed nadenken over het juiste handelen. Gewoon het goede doen.’ Ze benadrukt dat het recht een ordeningsprincipe is dat helpt om de samenleving in goede banen te leiden. Daarbij is het belangrijk om steeds kritisch te kijken of we iedereen recht doen in onze beslissingen. ‘Als we de maatschappij met elkaar ordenen, nemen we dan ieders belang mee?’ In haar gastcollege wil ze studenten niet alleen een theoretisch kader meegeven, maar vooral de vaardigheden om in de praktijk goed te kunnenhandelen.</p>

        <p>Tanja: ‘Het belangrijkste wat ik studenten wil meegeven, is dat besturen niet alleen betekent dat je in de driver's seatzit. Het gaat erom dat je zorgt voor iedereen die met je meerijdt in die auto.’ Ze vindt het essentieel dat studenten nadenken over wie ze zijn en wat ze willen bijdragen. ‘Het begint altijd bij wie jij bent. Wie neem jij mee naar het werk?’</p>

        <p>In Tanja’s dagelijks werk is deze zelfreflectie van groot belang: door kritisch te kijken naar je eigen handelen en verantwoordelijkheidte nemen voor de mensen om je heen, bouw je aan een rechtvaardige en zorgzame samenleving. Ze benadrukt daarbij dat studenten en professionals nederig moeten zijn in hun benadering. ‘De don't is absoluut: denk niet dat je het allemaal weet. Ga uit van de wijsheid van de wijk, naast die van jouzelf.’ Oftewel: studenten die werken aan de ontwikkeling van de stad moeten nieuwsgierig blijven en bereid zijn om te leren van de mensen die er wonen.</p>

        <p>In haar visie op een rechtvaardige stad dicht Tanja een belangrijke rol toe aan de bibliotheek. Ze ziet de bibliotheek niet alleen als een plek voor boeken, maar vooral als een ontmoetingsplek. ‘Een bibliotheek draagt de belofte in zich van andere verhalen, andere mogelijkheden. Het is een plek waar je creatief kunt zijn, waar je elkaar ontmoet en waar je kunt groeien.’ Ze is trots op de initiatieven die in de OBA in Zuidoost plaatsvinden, zoals het Buurtcampus-project de Keukentafel, gericht op de ontwikkeling en het onderwijs voor kinderen uit de buurt</p>

        <p>Met haar gastcollege inspireert Tanja studenten en bewoners om na te denken over rechtvaardigheid, reflectie en het belang van samenwerking. Haar boodschap is duidelijk: een rechtvaardige stad begint bij het bewust handelen van ieder individu, waarbij we elkaar blijven zien, horen en ondersteunen. In de toekomst spelen bibliotheken en ontmoetingsplekken een nóg centralere rol in de wijk, hoopt Tanja. Ze pleit voor een overvloed aan plekken waar mensen kunnen lezen, leren en elkaar ontmoeten. ‘Je kunt nooit genoeg bibliotheken hebben. Het zijn plekken waar je geïnspireerd wordt en waar je samen kunt groeien.’</p>
    </section>
</body>
</html>