<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>OBA en HVA</title>
    <link rel="stylesheet" href="https://webtins.github.io/look-and-feel-styleguide/styleguide-buurtcampuskrant.css">
    <link rel="stylesheet" href="styles/stylesheet.css">
</head>
<body>
    <div class="img-oba-hva">
        <img src="img/OBA en HvA_Claartje &Naomi.jpg" alt="">
    </div>
    <div class="oba-hva">
        <h3>Partners in beeld: het buurtteam Nieuw-West</h3>
    </div>

    <section class="section-oba-hva">
        <p>Deze samenwerkingsvorm is een van de belangrijkste die er is.’ Buurtteam-medewerker Adil vertelt over het spreekuur van de Buurtcampus en het Buurtteam Nieuw-West</p>

        <p>Adil is sinds 2021 als maatschappelijk werker betrokken bij het Buurtteam in Amsterdam Nieuw-West. Zijn taak bij het Buurtteam is om samen met zijn collega’s –die bijvoorbeeld werkzaam zijn in de schuldhulp of bij toeslagen –hulp te bieden aan Amsterdammers die dit nodig hebben. ‘Het leukste aan mijn werk vind ik dat ik mensen echt goed kan helpen,’ zegt hij. ‘Ik haal daar veel voldoening uit.’ Soms gaat hij ook bij mensen op huisbezoek, of geeft hij buurtbewoners advies over hun administratie of financiën.</p>

        <p>Het Buurtteam is een organisatie die in opdracht van de gemeente werkt en op een laagdrempelige manier Amsterdammers hulp biedt. Adilwerkt nu sinds een jaar samen met de Buurtcampus. Iedere maandag is hij samen met collega’s in de OBA Geuzenveld te vinden om het inloopspreekuur te draaien. Buurtbewoners kunnen langskomen met vragen, waarna ze geholpen worden door Buurtteammedewerkers, vrijwilligers, sociaal raadslieden én HvA-studenten.</p>

        <p>‘Deze samenwerkingsvorm is één van de belangrijkste die er is,’ aldus Adil. ‘Op deze manier krijgen Amsterdammers de kans om vanuit allerlei verschillende disciplines hulp te krijgen.’ Alle vragen worden waar mogelijk direct behandeld en als dat niet lukt worden cliënten doorverwezen naar een passende hulpverlener.</p>

        <p>Het mooiste aan de samenwerking met de Buurtcampus vindt Adil dat hij door het spreekuur in direct contact staat met de mensen. Bij het Buurtteam komen de hulpvragen normaal gezien binnen via de telefoon, de inbox of de site. Door de samenwerking met de Buurtcampus krijgen de medewerkers van het Buurtteam de kans om live met buurtbewoners te kunnen praten.</p>

        <p>Adil verwacht dat de samenwerking in de toekomst zal worden verbreed. Zo denken zijn Buurtteam-collega’s er ook over. Ze willen intensiever samenwerken, bijvoorbeeld in de vorm van meer spreekuren verspreid over meer dagen, om zo nog meer mensen te kunnen bereiken. Volgens Adil werkt het spreekuur goed voor de Amsterdammers ‘omdat het laagdrempelig is en mensen zó naar binnen kunnen stappen. Het is perfect voor Nieuw-West.</p>
    </section>
</body>
</html>